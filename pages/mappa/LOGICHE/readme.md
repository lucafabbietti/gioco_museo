SULLO SCHERMO UN PLANISFERO SU CUI INSERIRE DEI SEMAFORI ROSSI NELLE ZONE
INDICATE CON EVIDENZIATORE GIALLO, QUANDO SI TOCCA IL SEMAFORO SI APRE UNA
FINESTRA CON LO SCRITTO E UN ULTERIORE PUNTO IN CUI APRIRE LE POSSIBILI
CONSEGUENZE CON Ciò CHE è SCRITTO EVIDENZIATO IN ROSA in un punto inserire pulsante
per la scelta del gioco di simulazione

# GIOCO MUSEO ONLINE
https://museo.mvbdev.cloud/


# SEMAFORO 1 

Alterazione della circolazione atlantica TRA IL GOLFO DEL MESSICO E IL NORD ATLANTICO
L'Atlantic Meridional Overturning Circulation (AMOC) fa parte di una più ampia rete di circolazione
oceanica che trasporta calore in tutto il mondo. Si tratta di un sistema di correnti nell'Oceano
Atlantico con due componenti principali: la prima è il flusso di acqua calda e salata negli strati
superiori dell'oceano verso nord partendo dal Golfo del Messico e alimentato dalla Corrente
nordatlantica. La seconda è il raffreddamento dell'acqua che avviene alle alte latitudini
dell'Atlantico: l’acqua più densa affonda e ritorna verso l’equatore in profondità. Questa
circolazione trasporta una grande quantità di energia termica dai tropici e dall'emisfero australe
verso il Nord Atlantico trasferendo calore all'atmosfera per evaporazione. Il cambiamento
climatico influisce su questo processo diluendo l'acqua salata del mare con acqua dolce attraverso
l'aumento delle precipitazioni sull’Atlantico settentrionale subpolare e lo scioglimento del ghiaccio
continentale soprattutto in prossimità della calotta glaciale della Groenlandia. Questo rende
l'acqua più leggera e quindi meno capace di andare in profondità rallentando così l'intero motore
della circolazione. POSSIBILI CONSEGUENZE: mentre nell’Atlantico settentrionale si potrebbe generare un generale raffreddamento,
minore evaporazione e quindi meno precipitazioni, nell'Atlantico meridionale si assisterebbe a un riscaldamento con conseguente aumento delle
inondazioni, delle emissioni di metano e della siccità, e, di conseguenza, un impatto negativo sulla produzione alimentare e sui sistemi umani.
Potremmo osservare inoltre uno spostamento della zona di convergenza intertropicale, la grande area di bassa pressione che circonda la Terra
vicino all'equatore


# SEMAFORO 2

Instabilità della calotta glaciale antartica occidentale NEL MARE DI AMUNDSEN
La calotta glaciale antartica occidentale (WAIS) è una porzione dell’Antartide che detiene
abbastanza ghiaccio per cambiare le coste di tutto il mondo. La maggior parte dei ghiacciai
dell’Antartide scorrono per gravità direttamente nelle profondità dell’oceano, la linea di messa a
terra è il punto in cui la loro base lascia il fondo del mare e inizia a galleggiare trasformandosi in
banchisa. Insieme allo scioglimento dal basso causato dalle calde acque oceaniche, il
riscaldamento globale sta sciogliendo la calotta da sopra, provocando una maggiore fusione della
superficie. Ciò consente all’acqua di penetrare in profondità nelle lastre di ghiaccio.
Successivamente quest’acqua raffreddandosi, frattura ulteriormente le lastre di ghiaccio
dall’interno. Attualmente la perdita di ghiaccio dal WAIS è compensata dalla estensione (o non
arretramento) di altre regioni dell’Antartide grazie alla circolazione dell'Oceano Australe. POSSIBILI
CONSEGUENZE: se collassasse la calotta glaciale antartica per effetto di eventi a cascata innescati dal continuo ritiro della linea di messa a terra
nella regione occidentale, potrebbe causare un innalzamento del livello dei mari di 5 metri. La tendenza alla riduzione della salinità nelle acque
antartiche alimentate dalla fusione del ghiaccio influenza la densità delle acque profonde e molto fredde che guidano le correnti oceaniche
influenzando il clima in superficie ma soprattutto, potrebbero alterarsi i tempi dei cicli biologici iniziando dal fitoplancton, la base fondamentale
della rete alimentare antartica.



# SEMAFORO 3 

Distruzione della foresta pluviale amazzonica NELL’AREA AMAZZONICA
La foresta pluviale amazzonica è la più grande foresta pluviale del mondo, svolge un ruolo
fondamentale nel regolare il clima sia a livello locale che globale, custodisce una preziosa
riserva di acqua dolce e immagazzina da 90 a 140 miliardi di tonnellate di CO2 (all’anno?). La
maggior parte dell’acqua al suo interno viene restituita all'atmosfera per evaporazione inoltre la
traspirazione dell'umidità dalle foglie delle piante trasferisce l'acqua dal terreno nell'atmosfera.
Questi due processi combinati sono chiamati "evapotraspirazione” mantengono l'atmosfera
umida, ma aiutano anche a guidare la convezione che, in definitiva, crea nuvole e
precipitazioni. Se la quantità di pioggia o la quantità di foresta diminuisse, potrebbe spostare il
clima in uno stato più secco che non può sostenere una foresta pluviale. Si potrebbe verificare
un calo delle precipitazioni in risposta a un clima più caldo o in risposta a una diminuzione della
traspirazione dalle foglie (livelli elevati di CO2 provocano la riduzione dell’apertura degli stomi)
ma anche la deforestazione, riducendo il numero di piante presenti, contribuirebbe a una
diminuzione dell’evapotraspirazione e quindi delle precipitazioni. Recenti studi hanno
dimostrato che oltre alla deforestazione e alla frammentazione della foresta, a causa delle
crescenti temperature e siccità, si assiste a un progressivo rallentamento della crescita e a un
aumento della mortalità degli alberi con conseguente minor stoccaggio del carbonio. POSSIBILI
CONSEGUENZE: transizione dell’area verso la Savana con grave perdita di biodiversità sia a livello di habitat che vegetale e animale.
Diminuzione delle precipitazioni e aumento di CO2 nell’atmosfera.


# SEMAFORO 4 

Spostamento dei monsoni nell'Africa occidentale TUTTO IL SAHEL IN UNA FASCIA DAL MAR ROSSO ALL’ATLANTICO
I monsoni sono venti a carattere stagionale che soffiano in prevalenza nelle zone tropicali, con
un’intensità tale da influenzare notevolmente il clima e la temperatura locali. Sono caratterizzati
dal cambiare completamente direzione di provenienza due volte l’anno. Durante l’estate, i
monsoni provocano un clima umido, con piogge intense e prolungate mentre, nella stagione
invernale, mantengono un tempo asciutto e soleggiato. Il monsone dell'Africa occidentale (WAM)
porta precipitazioni estive nell'Africa occidentale e nel Sahel cioè in luoghi dove per il resto
dell’anno i venti prevalenti soffiano dal deserto e sono quindi caldi e secchi. POSSIBILI CONSEGUENZE:
L’aumento delle temperature potrebbe provocare uno spostamento della direzione del monsone che penetrerebbe sempre più nell’entroterra e
aumenterebbe le precipitazioni (addirittura potrebbe riapparire la vegetazione in alcune parti a sud del Sahara) ma potrebbe anche rendere più
rigidi e lunghi i periodi di siccità che si scatenano quando i monsoni ritardano il loro arrivo causando drammatiche carestie.



# SEMAFORO 5

Scioglimento del permafrost TRA L’ESTREMO NORD EUROPA, LA SIBERA E L’AMERICA SETTENTRIONALE
il Permafrost è un tipo di terreno ghiacciato che si trova in aree in cui le temperature
rimangono costantemente sotto lo zero. La superficie si scioglie in estate mentre gli
strati più profondi, che in Siberia raggiungono anche 1500 metri, non hanno mai subito
decongelamenti dall’ultima era glaciale, circa diecimila anni fa. Questo terreno
ghiacciato contiene una grande quantità di carbonio, accumulato da piante e animali
morti nel corso di migliaia di anni. POSSIBILI CONSEGUENZE: I l riscaldamento globale aumenta il rischio di
scongelamento del permafrost provocando per ossidazione o decomposizione, il rilascio repentino e non graduale, in
atmosfera, di una quantità di carbonio sotto forma di anidride carbonica e/o metano che viene stimata ammontare al doppio
di quella presente ora. Lo scioglimento del permafrost provocando il rilascio di gas serra, va a peggiorare ulteriormente
l’ incremento di temperatura innescando quindi un pericoloso loop climatico. In ultima analisi, anche se non come importanza,
lo scioglimento di questi terreni potrebbe riportare in circolazione virus e microrganismi patogeni intrappolati da centinaia a
migliaia di anni. Nel corso dei prossimi decenni si teme, inoltre, che le acque di fusione del permafrost potrebbero contribuire
a raffreddare i mari della regione, e ad abbassarne la salinità.



# SEMAFORO 6 

Scomparsa delle barriere coralline PACIFICO CENTRALE E COSTA ORIENTALE AUSTRALIANA
I coralli sono colonie di Antozoi (polipi) che vivono in simbiosi con alghe unicellulari (zooxantelle)
in acque limpide, illuminate e ossigenate con una temperatura marina compresa tra 20° e 30 °C ed
elevata salinità. Con l’aiuto della fotosintesi delle alghe, costruiscono uno scheletro di carbonato di
calcio che assume funzione protettiva e di sostegno. Man mano che i polipi vivono, si riproducono
e muoiono, lasciano dietro i loro scheletri, che vengono poi colonizzati dai polipi viventi. Col
passare del tempo, questi scheletri si fondono tra loro creando delle strutture dure come la roccia.
Le strutture vengono chiamate "barriere" quando sono distanziate dalla costa da una laguna poco
profonda. Quando invece si trovano in prossimità della costa, vengono dette "scogliere coralline".
Questi ecosistemi sono un patrimonio di biodiversità e sono fondamentali per tutta la catena
trofica del luogo in cui si trovano. POSSIBILI CONSEGUENZE: l’elevata temperatura delle acque e le frequenti ondate
di calore marine registrate negli ultimi anni hanno portato allo “sbiancamento” cioè alla morte di un’altissima percentuale di coralli.
Probabilmente avremo un degrado continuo che durerà finché i cambiamenti climatici non si stabilizzeranno, consentendo alle popolazioni
sopravvissute di riorganizzarsi. La loro condizione è peggiorata da un cocktail di eventi che vanno dall’acidificazione delle acque che minaccia lo
scheletro di carbonato di calcio, dal turismo selvaggio, alla pesca eccessiva soprattutto di specie erbivore e con pratiche distruttive, la
sedimentazione associata all'innalzamento del livello del mare, il deflusso dei nutrienti dalla terraferma, i danni dovuti alle tempeste e i
cambiamenti nella circolazione oceanica.




# SEMAFORO 7

Spostamento del monsone indiano estivo INDIA
I monsoni sono venti periodici che condizionano le precipitazioni atmosferiche dando
origine, dove agiscono, a due stagioni che si alternano nel corso dell’anno a seconda
della direzione da cui provengono:
• stagione umida e piovosa, quando soffiano dall’Oceano verso l’entroterra: l’aria
del continente asiatico surriscaldato dal sole risucchia l’aria carica di umidità che
giunge dall’oceano Indiano. In questa stagione le piogge sono abbondanti.
• stagione secca, quando i venti soffiano dalla terra verso l’Oceano: l’aria fresca e
secca che proviene dall’interno dell’Asia si inserisce sotto l’aria calda dell’oceano
Indiano. Questa ciclicità è determinante per la vita di persone e animali, ma negli ultimi decenni
a causa dei cambiamenti climatici, i venti monsonici sono diventati sempre più irregolari e tardivi
concentrando la piogge in meno giorni, durando meno ed essendo più violente. POSSIBILI CONSEGUENZE:
Un’atmosfera con temperature più elevate, che assorbe la crescente umidità evaporata da suoli ed oceani più caldi, determinerebbe un
rafforzamento del monsone in termini di quantità di umidità immagazzinata e quindi di intensità di precipitazioni; ma renderebbe anche più rigidi e
duraturi i periodi di siccità che si scatenano quando i venti ritardano il loro arrivo; inoltre con continenti sempre più surriscaldati i monsoni
penetrerebbero sempre più nell’entroterra spostando la loro area di influenza.




# SEMAFORO 8

Scioglimento della calotta glaciale in Groenlandia GROENLANDIA
La Groenlandia è l’isola più grande del mondo. La perdita progressiva della sua calotta
ghiacciata è preoccupante perché ospita la più grande massa di ghiaccio dell’emisfero
settentrionale e questa, sciogliendosi o staccandosi, finisce nell’Oceano Atlantico e, alla fine,
in tutti gli oceani del mondo contribuendo all’innalzamento dei mari e al cambiamento di tutte
le coste del pianeta. Lo scioglimento dei ghiacci ha come causa principale il riscaldamento
globale che innesca processi che si autoalimentano: lo scioglimento superficiale dei ghiacci
provoca l’abbassamento della calotta che trovandosi con zone ad altitudini inferiori, risente
maggiormente del calore. E’ chiamata "linea di neve" l’altitudine in cui la calotta glaciale è
coperta di neve; questa ha un'albedo più alta del ghiaccio nudo quindi riflette più energia
proveniente dal sole. Se la linea di neve migra verso altitudini più elevate man mano che la
calotta glaciale si riscalda, significa che il ghiaccio assorbirà più radiazione solare in arrivo,
causando più scioglimento inoltre anche l'acqua di disgelo può influenzare la velocità del flusso
della calotta glaciale e i processi di distacco . POSSIBILI CONSEGUENZE: purtroppo non è una situazione facile da
invertire e il caldo record che da anni si registra soprattutto nell’area artica sta peggiorando la situazione che è in accelerazione di ben 7 volte
rispetto alle precedenti stime previste. Se l’intera calotta scomparisse, il mare potrebbe salire dai 2 ai 7 metri con conseguenze devastanti per
molte città costiere del mondo e con conseguenti migrazioni di massa.




# SEMAFORO 9

Spostamento graduale delle foreste boreali UNA FASCIA CONTINUA (TRA IL 50° E IL 70° LATITUDINE NORD) CHE
PARTE DAL CANADA ATTRAVERSA L’EUROPA SETTENTRIONALE(NORVEGIA, FINLANDIA E SVEZIA) E ARRIVA FINO IN SIBERIA
Le foreste boreali, composte principalmente da specie che resistono alle basse
temperature come le conifere, devono il loro nome al fatto che si trovano solo in questo
emisfero, il loro bioma rappresenta il 30% delle foreste mondiali estendendosi per 16
milioni di chilometri quadrati inoltre in circa un terzo della loro estensione si trova il
permafrost. In seguito al riscaldamento climatico in queste aree si assiste a stagioni
sempre più calde soprattutto in inverno, una maggiore tendenza a invasioni di insetti e
parassiti prima non presenti e un tasso di riproduzione di alcune specie molto rallentato
inoltre la ridotta disponibilità d’acqua nel suolo aumenta lo stress sulle piante sia per
fenomeni di siccità che per la maggiore frequenza degli incendi. POSSIBILI CONSEGUENZE:
PURTROPPO STIAMO ASSISTENDO A UNO SPOSTAMENTO DELLE FORESTE BOREALI (IN RUSSO CHIAMATE “TAIGA”) VERSO NORD
CIOE’ VERSO LE REGIONI TIPICAMENTE OCCUPATE DALLA TUNDRA, INOLTRE LA LORO FASCIA-LIMITE A SUD CRESCE MOLTO PIU’
LENTAMENTE DEL PREVISTO PORTANDO A UNA POSSIBILE E PROGRESSIVA SOSTITUZIONE DI PIANTE (LATIFGOLIE INVECE CHE
CONIFERE) IN QUESTA FASCIA. APPARENTEMENTE L’AUMENTO DELLA COPERTURA FORESTALE POTREBBE AVERE UN EFFETTO FEEDBACK
SUL CLIMA REGIONALE MODIFICANDO LA TEMPERATURA SUPERFICIALE IN QUANTO VIENE ASSORBITA PIU’ LUCE.




# SEMAFORO 10

Desertificazione
nelle zone della mappa di riferimento visualizzata a questo collegamento Visualising a Warming World | Connect4Climate indicare le aree ad alto
rischio desertificazione
Per “desertificazione” si intende il degrado del territorio nelle zone aride, semi aride e
sub umide-secche attribuibile a varie cause fra le quali le variazioni climatiche e le
attività umane (UNCCD, 1994) come lo sfruttamento e la cattiva gestione. Questo
degrado è favorito in ecosistemi fragili caratterizzati da alcune caratteristiche ambientali
e da fenomeni naturali quali la litologia e idrologia del luogo, la presenza di suoli poco
profondi e senza copertura vegetale in versanti con forte pendenza. Quando il terreno è
eccessivamente secco è soggetto ad erosione ma anche durante inondazioni improvvise,
lo strato superiore del terreno viene portato via velocemente. La situazione risulta
drammatica in Africa ma esistono vaste aree degradate o minacciate in tante altre parti
del mondo tanto da rappresentare una minaccia per oltre un miliardo di abitanti del
pianeta. Per quanto riguarda i fattori climatici, l’aumento delle temperature che
provoca una forte evapotraspirazione unità alla scarsità di pioggia causano la
diminuzione di umidità dai terreni e dalle piante. POSSIBILI CONSEGUENZE: gli effetti principali si
vedranno sull’uso del terreno quali una minore produzione alimentare, infertilità del suolo che possono portare a conseguenze
demografiche ed economiche, costringendo la popolazione a migrare. Ma la desertificazione può a sua volta può influire sui
cambiamenti climatici: il degrado del suolo dà luogo all’emissione nell’atmosfera di gas a effetto serra, comportando il rischio
di ulteriori cambiamenti climatici e di perdita della biodiversità. La biomassa e gli stock di carbonio nel suolo sono esposti al
rischio di dispersione nell’atmosfera per effetto di tempeste, incendi boschivi e focolai di organismi nocivi.